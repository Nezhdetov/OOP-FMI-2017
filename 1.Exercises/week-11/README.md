## Задача 1. Софтуерна фирма (продължение)
Използвайки класовете от предишното упражнение да се имплементира клас Company, който пази информация за служителите в една фирма и поддържа следните операции:
 - постъпване на нов служител;
 -  напускане на служител;
 -  извеждане на списък с данни за всички служители.
-   изтриване на всички служители, които имат стаж по-малко от 3 месеца;
-   пресмятане на месечните разходи за заплати във фирмата
-   пресмятане на средната месечна заплата във фирмата

Една фирма може да има не повече от един мениджър.

Да се добави член-функция Work, която е обща за всички служители. Резултатът от нея дава оценка(в лева за ИТ специалистите или % за мениджърите) на свършената работа от даден служител. Тази оценка се смята по следните правила:
- специалисти с по-малко от 6 месеца стаж не вършат полезна работа, следователно изработват 0 лева
- служители, чиято заплата е по-малко от 50% от сумата, която произвеждат, стават тъжни и намаляват продуктивността си с 30%
- програмистите изработват 75 лева за всеки месец стаж
- manual QA специалистите изработват 40 лева за всеки месец стаж
- automation QA специалистите изработват 55 лева за всеки месец стаж
-  при стаж повече от 7 години(84 месеца) ИТ специалистите спират да повишават продуктивността си

Мениджърите не изработват нищо самостоятелно, а влияят на останалите служители:
- Мениджър с по-малко от 2 години опит намалява производителността на всички служители на 75%
- Мениджър с повече от 4 години увеличава производителността на служителите с 10% за всяка година след 4тата


## Задача 2. Симулация (Бонус)
Симулирайте развитието на софтуерна компания. 
- Всеки месец нейните служители трябва да получават заплата и изработват определена сума. 
- Ако служител не получи заплата за текущия месец, той произвежда с 50% по-малко
- Ако служител не получи заплата 3 месеца под ред, той напуска. 
- Всеки месец може да се наемат нови служители, да се уволняват служители, да се променят заплатите на служителите.
- Направете симулацията интерактивна - всеки месец да има възможност за промяна, която се задава от потребителя
- Експериментирайте с различни начални капитали на фирмата, различен брой и опит на служителите
- Имате право да променяте условията и да добавяте свои
